# URL: https://digitalniarchitekti.cz/clanek/super-zoo-jak-jsme-zkrotili-data-pro-mezinarodni-expanzi/

![](/wp-content/uploads/2025/10/Thumbnail-Super-zoo-pripadovka-1024x538.webp)

# Super zoo – Jak jsme zkrotili data pro mezinárodní expanzi

[Případová studie](/tema/pripadova-studie/) / Napsal [Marek Janošec](/clanek/author/marek-janosec/)

[Super zoo](http://www.superzoo.cz) je jedním z největších prodejců chovatelských potřeb ve střední Evropě. V České republice a na Slovensku provozuje stovky kamenných prodejen a zároveň úspěšný e-shop, který se v posledních letech stal důležitou součástí jejich byznysu.

![](/wp-content/uploads/2025/10/super-zoo_znacka-zakladni-RGB@2x-5.webp)

Firma se zaměřuje na širokou nabídku krmiv, hraček, doplňků i specializovaného vybavení pro domácí mazlíčky. Její strategie stojí na kombinaci silné fyzické sítě a neustále rostoucí online platformy, která má zákazníkům nabídnout maximální pohodlí a rychlost doručení. Super zoo sází na dlouhodobé budování vztahů se zákazníky a investuje do digitalizace, aby dokázalo pružně reagovat na nové trendy v chování zákazníků. Díky tomu dnes patří mezi lídry v oblasti chovatelských potřeb nejen v Česku, ale i v dalších zemích, kam postupně expanduje.

> *“Pro mě je přínos hlavně v tom, že díky vám dokážeme pracovat s daty tak, aby nám reálně pomáhala řídit business, a ne jen generovat tabulky. Vždycky z toho dokážeme dostat konkrétní vhledy, které vedou k lepším rozhodnutím. A to má přímou finanční linku – když se ví, kde nám utíkají příležitosti, nebo naopak co funguje, umíme na to rychle reagovat. Výsledkem je efektivnější byznys, ať už v podobě lepšího marketingu, lepší práce se zákazníky nebo úspor díky správnému vyhodnocování.”*
>
> Pavel Kopřiva, ecommerce manažer, Super zoo

## Super zoo získává 2. místo v soutěži WebTop100

V roce 2025 získal nový e-shop významné ocenění v prestižní soutěži [WebTop100](https://www.webtop100.cz/), kde se v kategorii *Velký B2C projekt* umístil na **2. místě**. Jedná se o nejstarší a nejznámější digitální soutěž v Česku, ve které odborná porota hodnotí technické řešení, UX, vizuální kvalitu i celkový přínos pro byznys. Ocenění potvrzuje vysokou kvalitu práce týmu z [PeckaDesign](https://www.peckadesign.cz/blog/webtop100-2025-superzoo-mezi-nejlepsimi?brid=o78iScoAdBzur0zaW4zHHg), kteří nový e-shop navrhli a realizovali. Pro nás jako Digitální architekty je ocenění cenným důkazem toho, že jsme součástí projektu, který staví na kvalitním webovém řešení a analytice.

![](/wp-content/uploads/2025/11/superzoo-web-2025-1024x880.webp)

## ******Výchozí situace******

Na začátku naší spolupráce stál e-shop, který byl funkční a obchodně úspěšný, ale měl slabé místo – chybělo mu spolehlivé měření a marketingový tým neměl dostatečné analytické zázemí. Data byla roztříštěná, občas nepřesná a nemohla sloužit jako pevný základ pro řízení kampaní ani pro expanzi na nové trhy. Připravoval se navíc zcela nový web, který měl být spuštěn v první polovině roku 2025. Bylo jasné, že pokud se má redesign povést i na [Slovensku](https://www.superzoo.sk/) a v [Lotyšsku](https://www.dinozoo.lv/) [a](https://www.dinozoo.lv/) opřít o data, je potřeba udělat velký kus práce, na kterou se vrhli[Digitální architekti](http://www.digitalniarchitekti.cz). Naším úkolem bylo nejen vybudovat stabilní analytiku, ale také pomoci týmu lépe chápat data a začít je využívat naplno.

* Nový web: vyžadoval robustní, zdokumentovanou a škálovatelnou analytiku.
* Datová vrstva: návrh existoval, ale byla neúplná a nespolehlivá.
* GTM a GA4: chybělo kompletní nastavení, mnoho tagů bylo duplicitních.
* Procesy: neexistovaly jasné standardy pro údržbu měření.

## ******Refaktorizace a stabilizace datové vrstvy******

[Datová vrstva](/implementace-datove-vrstvy-video/) je základ kvalitního měření. V případě Super zoo ale nebyla spolehlivá – některé transakce se neposílaly vůbec a parametry se lišily napříč webem. Naším prvním úkolem proto byla kompletní refaktorizace a zavedení globálního mapování.

Díky tomu se sjednotilo více než 80 různých **item\_list parametrů**, které dnes fungují konzistentně na všech stránkách. Nastavili jsme také automatizovanou validaci a procesy pro dlouhodobou údržbu.

Došlo k doplnění více než desítky klíčových událostí, které pomáhají odhalit chování zákazníků na nově spuštěném webu.

* Kompletní návrh a dokumentace datové vrstvy
* Debugging a testování transakcí
* Automatizovaná kontrola dat pomocí loggingu

## **Google Tag Manager a Google Analytics 4 od základů**

Původní nastavení [GTM](/spravujeme-gtm-pro-klicove-hrace-ceske-ecommerce/) obsahovalo duplicity, které zbytečně zpomalovaly web. Proto jsme celý kontejner pročistili, optimalizovali proměnné a nastavili prioritizaci měření. Stejně tak [GA4](/stitek/ga/) dostala novou datovou strukturu, která odpovídá potřebám e-commerce a mezinárodnímu provozu.

* Nastavení kompletního měření e-commerce v GA4
* Odstranění duplicitních tagů a proměnných
* Optimalizace načítání skriptů pro vyšší rychlost webu

![](/wp-content/uploads/2025/11/superzoo_kroky_projektu-1024x259.webp)

## **Redesign webu a mezinárodní expanze**

> *“Při redesignu jste sehráli zásadní roli. Všechno kolem analytiky jste měli pevně v rukou a my jsme měli jistotu, že se na vás dá spolehnout. Bylo to pro nás velké odlehčení, protože jsme věděli, že když se řeší nové weby nebo zahraniční verze, data budou nastavená správně a my se na ně můžeme spolehnout.”*
>
> Pavel Kopřiva, Super zoo

Rok 2025 byl pro Super zoo zlomový. Na jaře došlo ke spuštění nového českého webu, který měl být modernější, rychlejší a připravený na růst. Naší rolí bylo zajistit, aby celá analytika fungovala od prvního dne a poskytovala spolehlivá data.

Po úspěšném startu v Česku následovalo spuštění nové podoby webu na Slovensku a poté i v Lotyšsku. Každá země měla svá specifika, ale díky připravenému řešení jsme dokázali jednotlivé implementace zvládnout efektivně a v krátkém čase.

* CZ verze spuštěna v dubnu 2025
* Následné spuštění na Slovensku a v Lotyšsku
* Přesun měření ze starších webů na nový systém

## ****Implementace dalších systémů a platforem****

Kromě základní analytiky jsme se postarali i o napojení celé řady dalších nástrojů. Šlo o klíčovou část, protože Super zoo pracuje s rozmanitým marketingovým mixem, od klasických kampaní až po nové platformy.

* Implementace anonymního měření pro zjištění Consent Rate
* Nastavení server-side taggingu
* Implementace Facebook a TikTok pixelu a Microsoft Clarity
* Nastavení [dynamického remarketingu](/produkty/nastaveni-dynamickeho-remarketingu/) v Bing Ads
* Integrace CJ affiliate
* Konzultace a napojení [cookie lišty](/cookies/) na měřící systémy
* Dokumentace pro automatizační systém Samba AI
* Integrace zboží.cz a Heureka ověřeno zákazníky

## ******Správa analytiky na více než 8 webech******

Super zoo provozuje více než osm webů v různých zemích a segmentech. Každý z nich potřebuje spolehlivou analytiku, která se dá udržovat dlouhodobě a která zároveň umožňuje porovnávání výkonu napříč trhy.

Naším úkolem bylo vytvořit [standardizované procesy](/produkty/monitoring-a-alerting-mereni-klicovy-aspekt-uspesne-webove-analytiky/) a nastavit pravidelnou péči, která zajistí, že měření bude stále přesné a připravené na další změny. Díky tomu má dnes firma a její řízení pod kontrolou data napříč celým svým digitálním ekosystémem.

![](/wp-content/uploads/2025/11/superzoo-cursorful-video-1768552694208-ezgif.com-video-to-gif-converter.webp)

## ********Datová analytika jako motor růstu********

Analytika u Super zoo už dávno nekončí u základních čísel z e-shopu. Vytváříme komplexní reporting, který kombinuje online i offline data a dává managementu jasný obraz o výkonu celé firmy. Díky tomu mohou rychle reagovat na změny na trhu, sledovat chování zákazníků a efektivně řídit investice do marketingu i provozu.

* **Marketingové reporty v Looker Studiu** – přehled vývoje tržeb, konverzních poměrů, PNO a výkonnosti značek i produktových kategorií.
* **Power BI reporting  zákaznického chování** – data z e-shopu i kamenných prodejen integrované z platformy Air & Me v jednom místě. Přehled výkonu po krajích a okresech díky napojení na PSČ.
* **Retenční analýza zákazníků** – transakce rozdělené na nové, opakované a retenční, což umožňuje sledovat věrnost zákazníků a plánovat kampaně cíleněji.
* **Monitoring hodnocení produktů** – automatizované stahování recenzí a snapshoting, díky kterému sledujeme vývoj průměrného hodnocení v čase.

![](/wp-content/uploads/2025/11/superzoo_data_zakaznici-1024x343.webp)

## **********Posílení marketingového týmu**********

Na začátku naší spolupráce stál marketingový tým, který sice odváděl výbornou práci v kampaních, ale chyběly mu analytické kompetence. Byli jsme proto nejen technickým dodavatelem, ale také [průvodcem](/produkty/konzultace-zdarm/), který jim pomáhá data chápat a využívat je k lepším rozhodnutím.Dnes jsme pro ecommerce ředitele **pravou rukou**. Zpracováváme jeho požadavky na reporty, interpretujeme data a společně hledáme cesty, jak zvýšit efektivitu prodeje a zlepšit zákaznickou zkušenost. Spolupracujeme úzce i s IT oddělením a vývojáři z Pecka Design, kteří za nový eshopem stojí.

## ************Výsledek spolupráce************

Po roce práce je analytika Super zoo stabilní, přehledná a připravená na další růst. Marketingový tým má k dispozici spolehlivá data, která se sbírají napříč všemi trhy. Navíc jsme začali budovat BI [reporty](/datova-vizualizace/), které posouvají spolupráci na strategickou úroveň.

* Data jsou validní a konzistentní
* Analytika je připravena pro více zemí
* Marketingový ředitel má v nás spolehlivého partnera
* BI reporting otevírá dveře k lepšímu strategickému rozhodování

Ke každé spolupráci se snažíme přistupovat hlavně profesionálně i zodpovědně. Zakládáme si také ale na otevřeném přátelském přístupu, který zvyšuje důvěru a efektivitu spolupráce.

> *“Pro mě osobně je to „rodinný“ přístup – není to o anonymní agentuře, ale o konkrétních lidech, kteří se o nás starají. To strašně zvyšuje efektivitu, protože nemusíme řešit složité schvalovací kolečka a máme pocit, že vám na nás fakt záleží.*”
>
> Pavel Kopřiva, Super zoo

Tip pro vás!

**Investujte do modernizace a datové analytiky svého e-commerce podnikání**. Kompletní redesign a zavedení pokročilých datových a analytických systémů mohou výrazně zlepšit výkon e-shopu. Efektivní integrace nástrojů pro měření a optimalizaci marketingových kampaní, stejně jako zavedení [Business Intelligence](/business-intelligence-a-proc-ji-resit/) reportů, umožňuje rychlejší a informovanější rozhodování, což vede k významnému růstu tržeb a lepší konkurenceschopnosti.

Chcete mít jistotu, že vaše data pracují pro vás a ne proti vám?Stejně jako u Super zoo vám rádi pomůžeme vybudovat stabilní analytiku, která vás podpoří při expanzi, redesignu i v každodenním marketingu.

[**DOMLUVTE SI S NÁMI ÚVODNÍ KONZULTACI ZDARMA**](/kontakt/)

### Realizované služby a produkty

[### Implementace datové vrstvy

Implementace datové vrstvy do vaší digitální strategie není jen příležitostí, ale nutností. Datová vrstva vám umožňí plně využívat potenciál vašich dat a podpořit tak růst a úspěch vašeho podnikání.

Více o produktu](/implementace-datove-vrstvy/ "Implementace datové vrstvy")

[### Business Intelligence reporting

Business Intelligence (BI) je široký pojem, který zahrnuje dolování dat, analýzu procesů, srovnávání výkonnosti a popisnou analýzu. BI analyzuje veškerá data podniku a vytváří snadno pochopitelné reporty, měření výkonnosti a trendů, které mohou manažeři využít a podložit tak svá rozhodnutí.

Více o produktu](/business-intelligence-a-proc-ji-resit/ "Business Intelligence reporting")

[### Implementace server-side měření

Koncept server side měření (oproti client side, které používáte nyní běžně) není ničím novým. V principu jde o snahu ulehčit prohlížeči uživatele a maximum požadavků na měření vyřešit na serveru.

Více o produktu](/produkty/implementace-server-side-mereni/ "Implementace server-side měření")

![](https://secure.gravatar.com/avatar/3b4800a45dc55bc94d9c54f52afee142?s=100&d=mm&r=g)

[#### Marek Janošec](/clanek/author/marek-janosec/)

Marketigu dávám smysl a analytice cíl. Google Ads mě zná, GA4 mě respektuje. Jsem webový analytik a bývalý account manager, který rád propojuje analytiku a marketing a tím zefektivňuje fungování PPC kampaní a dává smysl marketingovým a analytickým reportům.

[← Předchozí Příspěvek](/clanek/analytika-pred-black-friday/ "Vyhněte se chaosu: Výhody analytiky před Black Friday")
[Další Příspěvek →](/clanek/black-friday-a-cro/ "Black Friday bez ztracených dat: Vyždímejte z návštěvnosti maximum")

## Související příspěvky

[![Kvalitní fotky: jak jsme postavili analytiku a poskytli data pro mailingové automatizace](/wp-content/uploads/2026/02/KF-pripadovka-thumbnail-1024x538.webp)](/clanek/kvalitni-fotky-jak-jsme-postavili-analytiku-a-poskytli-data-pro-mailingove-automatizace/)

### [Kvalitní fotky: jak jsme postavili analytiku a poskytli data pro mailingové automatizace](/clanek/kvalitni-fotky-jak-jsme-postavili-analytiku-a-poskytli-data-pro-mailingove-automatizace/)

[Případová studie](/tema/pripadova-studie/) / Napsal [Marek Janošec](/clanek/author/marek-janosec/) / [case study](/stitek/case-study/), [ochutnej ořech](/stitek/ochutnej-orech/), [ochutnejořech.cz](/stitek/ochutnejorech-cz-2/), [ochutnejorech.cz](/stitek/ochutnejorech-cz/), [případová studie](/stitek/pripadova-studie/)

Super zoo je jedním z největších prodejců chovatelských potřeb ve střední Evropě. V České republice a na Slovensku provozuje stovky kamenných prodejen a zároveň úspěšný e-shop, který se v posledních letech stal důležitou součástí jejich byznysu.

[Přečíst více](/clanek/kvalitni-fotky-jak-jsme-postavili-analytiku-a-poskytli-data-pro-mailingove-automatizace/)

[![Správa informačních technologií města Plzně: jednotná webová analytika pro 16 webů: GA4, GTM, Clarity a reporting v Looker Studiu](/wp-content/uploads/2026/02/Thumbnail-SITMP-1024x538.webp)](/clanek/jednotna-webova-analytika-pro-16-webu-mesta-plzne/)

### [Správa informačních technologií města Plzně: jednotná webová analytika pro 16 webů: GA4, GTM, Clarity a reporting v Looker Studiu](/clanek/jednotna-webova-analytika-pro-16-webu-mesta-plzne/)

[Případová studie](/tema/pripadova-studie/) / Napsal [Marek Janošec](/clanek/author/marek-janosec/) / [case study](/stitek/case-study/), [ochutnej ořech](/stitek/ochutnej-orech/), [ochutnejořech.cz](/stitek/ochutnejorech-cz-2/), [ochutnejorech.cz](/stitek/ochutnejorech-cz/), [případová studie](/stitek/pripadova-studie/)

Super zoo je jedním z největších prodejců chovatelských potřeb ve střední Evropě. V České republice a na Slovensku provozuje stovky kamenných prodejen a zároveň úspěšný e-shop, který se v posledních letech stal důležitou součástí jejich byznysu.

[Přečíst více](/clanek/jednotna-webova-analytika-pro-16-webu-mesta-plzne/)